upxs'rom NUNGUPA’romA ’ xv*

vel facilitate vilescat, vel nimia obscuritate taedium pariat. Et licet altissimo Sancti
Spiritus consilio factum sit, ut omnis sermonis fastus et humanae vanitatis tumida
sapientia absit a toto sacrae Scripturae corpore, non tamen abest inde stupenda
quaedam et suspicienda sapientia, omnibus non plane caecis quamdam sui venera-
tionem incutienS, et mire intus animos penetrans longe profecto efficacius, quam
solent ea quae bominis cujuscumque ingenio excogitantur. Voluit enim Spiritus
Sanctus in illa splendidissima divinorum voluminum mensa omnibus esse sua
fercula proposita, unde caperent singuli quod esset e salute et usu singulorum.
Quod illi difficile non fuit, utpote omnium corda et conditiones optime perspi·
cienti. Quo fit ut ex illo instructissimo coelestium eloquiorum convivio abunde
omnes reficiantur, et ubertim suppeditet‘omnibus quidquid illis ad bene beateque
vivendum possit esse adminiculo; si tamen non sint animo surdi prorsus et caeci, ut
nec audiant nec videant voces et incitamenta Spiritus Sancti. Possunt haec dilucide
velex se ipsis intelligere, qui intus per Christi gratiam resuscitati, vivunt in Deo z
quibus multa saepe in Scripturis sacris perspicue aperiuntur, unde illarum virtutem
et incomprehensibilem vim ac maJestatem suspicere et admirari coguntur. Qui vero
saeculi vanitatibus dediti sunt, et vivunt multis sceleribus obligati, legere illi
quidem et audire possunt voces Spiritus Sancti et verbum Dei, et passim multa
illis occurrunt, quibus merito emolliri deberent ad vitae emendationem instituen-
dam, sed surda aure pertranseunt, nec internis animi obtutibus adspicere sincere
possunt, quid in ipso Dei verbo intus delitescat plenum admirationis ac reverentiae.
Itaque tales fatentur quidem se nosse Deum, et Christi Evangelium buccis crepi-
tantibus praedicant, sed factis et moribus negant. Quibus sane utilius fuerat non
nosse Dei voluntatem in ipsius verbo abunde nobis declaratam et expositam, quam
cognitam usque adeo contemnere et neglectui habere. Verum iis praetermissis, ut
ad institutum revertamur, dubium non est magnam illis viris nos debere gratiam,
qui scripta divina plerisque locis omnino tecta et impenetrabilia infirmis ac parum
illuminatis mentibuS, pro ipsis divinitus collata gratia suis commentariis illustra-
runt. In quorum numero non postremum sibi locum vindicat Dionysius noster
CartusianUS, vir (sine ulla ambiguitate) multiplici eruditione ac eximia vitae san-
ctitate praeditus : qui immenso labore ex veterum monumentis, imo etiarn ex ipso
Sancti Spiritus sincero lumine ac divina irradiatione confecit totius sacrae Scripturae
commentaria nec contemnenda, nec vulgaria quidem. Speciatim vero libros illos
quinque, quos Sapientiales vocant, docte ac pie explicavit, adeo ut nemo sit qui
illius lectione se non sentiat in iis intelligendis haud mediocriter adjutum. Potest
quidem lector curiosus stili elegantiam in 60 desiderare, sed eam minime requiret,
qui non tam aurium oblectamentiS‚ quam rerum cognitione delectatur. Est0, vim
suam habeat sermo ornatus : sed satius est ad pietatem et rerum notitiam institui
verbis licet simplicibuS, quam lasciva verborum petulantia et dictionis phaleris
sine aliquo fructu inanissime detineri. Noster ergo DionysiuS, quum totius Scri-
pturae divinae explanandae sibi negotium sumpsisset, etiam hos quinque partim
SalomoniS, partim aliorum libros exposuit diligenter, copiose et erudite. Qui quum
jam rursus novis essent typis excusi, dignumque videretur, ut novo studio, pul-
chrioribusque' characteribus impressi, novum sibi patronum adsciscerent, inter

Tit.1.¹6.

