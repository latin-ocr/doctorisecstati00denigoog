xvi ’ ’ amsa-om nunonem-oum

multos praecipue se nobis obtulit Tua Celsitudo, Pontifex celeberrime, Tuque
adeo in primis idoneus nobis occurristi, quus nomine opus hoc Dionysiacum
insigniretur. Quamvis enim jam olim suum habuerit patronum, at nova nunc
diligentia, magnaque animi industria castigatum et emendatum, merito debuit
praecellentioris viri auspiciis emitti. Est enim revera ab innumeris vindicatum
mendiS, opera et vigilantia studiosi viri Bartholomaei Laurentis, in aedibus Quen·
telianis typographici castigatoris ε qui sic in eo ad amussim corrigendo laboravit,
ut quisquis hanc editionem cum aliis contulerit, manifesto et ipsius vigilantiam, et
aliorum incuriam ac oscitantiam sit deprehensurus Deinde quando opus ipsum
Sapientiae peculiari praenotatur titulo (dicuntur enim libri isti quinque Sapientiales),
etiam eo nomine Tuae potissimum Amplitudini idem oportuit nuncupatum, quum
sis Princeps ipse multa prudentia insignite ornatuS, qua Tu sapientissime creditum
tibi divinitus Pontificale munus administraS, constantissimus in fide Catholica,
hostis acerrimus vitiorum, Pastor pientissimus ovium Christi Tuae curae commis-
sarum, denique sic omnigenis praeditus virtutibus, ut Pontificia dignitate omnino
dignus habearis. Quae etsi nos pluribus prosequi juvaret, iis tamen supersedemuS,
ne non tam veras praedicasse virtutes tutia, quam adulationis detestabili vitio ser-
viisse videamur. Ut ergo jam dicere coepimuS, Tuae Celsitudini hoc Dionysii opus
grande et eruditum dedicamus, hoc obnixe rogantes, ut pro solita benignitate et
clementia tua placidus accipias, sapientissime Pontifex, quod nos candide exhibe-
mus. Alii alia, eaque longe praestantiora fortasse munera offerunt : at nos pro nostra
virili portione offerimus quod habemus, Nec formidamus ne despiciat Tua Celsitudo
munusculum hoc, quamvis exiguum, si pretium spectes: imo vero hoc ipso illi
gratissimum fore confidimuS, quod sit litterarium, nec qualecumque sane, sed ex
medio divinarum Scripturarum corpore extractum. Sic enim persuasum habemuS,
Tuam Celsitudinem inter diversas saecularium ac spiritualium negotiorum occupa-
tioneS, inter medios curarum tumultUS, inter tot occurrentium rerum diversitates,
libenter subinde ad legendas divinorum Scriptorum paginaS, tanquam ad gratissima
animarum pascua recurrere, atque inde veram et salutarem haurire sapientiam, qua
possis tum propriae, tum aliorum saluti rectissime consulere. Sed ne fortassis
dum longior sum, etiam taedio sim, hic finem facienS, Tuam Celsitudinem Christo
Opt. Max. medullitus cupio esse commendatam in annos plurimos, ut per Te
Ecclesia Trevirensis non solum ab haereticorum monstruosis dogmatibus servetur
immuniS, sed etiam in dies a corruptis moribuS, si qui adhuc uspiam resident,
prorsus repurgetur, et ad pristinum veteris Ecclesiae decorem pulcherrime reforme-
tur, ut ,iampridem summo studio conatus eS, nec etiamnum conari desiniS‚ Christi
fretus gratia et ope, qui Tuae Celsitudini et animum suggerit et vires ad aggredienda
perficiendaque ea, quae sint ad ipsius honorem et populi tui salutem. Vale, Pontifex
celeberrime. Ex Cartusia Coloniensi, pridie S. Matthiae apostoli, anno Christi
nati MDLV.
Reverentiae Vestrae Archiepiscop.
Deditissimus Servitor,
F. Bruno Loer a Stratis,
Cartusiae Coloniensis Procurator.

 

