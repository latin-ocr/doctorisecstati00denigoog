292 rnooemtm

Unde elicitur eos errasse, qui librum istum putaverunt ad litteram et historialiter
exponendum de Salomone et sponsa ipsius filia Pharaonis, allegorice autem de Christo
atque Ecclesia. Sic enim materia hujus libri essct vilis, carnalis, permodica, non spiri-
tualiS, mystica, praestantissima, et coelestis; nec esset liber propheticuS‚ sed potius
amatorium quoddam carmen : quum tamen liber iste sit spiritualissimus, ac de since-
rissimo tractans amore, ac perfectis conveniens, Denique Salomon filiam Pharaonis
duxit uxorem in pueritia sua, antequam quartumdecimum attigit annum, secundum Jo-
sephum3 imo, secundum alios Hebraeorum doctoreS, diu ante ε nec in illa aetate creden-
dus est composuisse hunc librum, sed postea diu. Si ergo de se et filia Pharaonis ista ad
litteram expressisset, suisset narratio rei gestae, non vaticinium futurorum, neque de-
scriptio spiritualium nuptiarum : cujus oppositum sancti et illuminati doctoreS, in qui-
bus Spiritus Sanctus habitare et loqui, et per eos Ecclesiam informare elegit, testantur.

Praeterea, quoniam super haec Cantica canticorum tot et tanta a sanctis et sapien-
tissimis viris conscripta sunt, ut vix alicui vacet legere universa3 non intendo in
expositione tam sententiosi voluminis nimium immorari, sed potius ex floribus Patrum
flosculos quosdam colligere, et quae obscurius dicta sunt, clare exprimere. Verumtamen
ad intelligendum dicenda, necesse est quaedam praemittere.

